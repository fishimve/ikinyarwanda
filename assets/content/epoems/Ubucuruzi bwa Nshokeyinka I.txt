title: Ubucuruzi bwa Nshokeyinka 1
author: 

Ingurumbanya byahamye
Ya Rwihatamurimo,
Ndi isibo y'abacuruzi,
Simbangamira abategetsi!
Banteje inka zabuze umusoro,

Bampamagaye mu iteraniro,
Mu kwikora njyana umufuka!
Nywubanye umuhanga mu isoko;
Nibandangaza aho riremye,
Nywuhunitsemo ukomeye

Nywukundira kutayata!
Wumvise uko nunguka,
Uhinduka umugusiro!
Ni uwamenyereye kutangizwa,
Utoza imari kugwira!

Abumvise inka naguze,
Bati "Rugomwa yabaye umugaga,
Nta mugobe ukimurenga ataguze!"