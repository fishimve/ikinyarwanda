title: Ibyivugo by'iningwa
author:

Rutajabukwa n'imitima
ingamba zimisha imituku
rwa Nyilimbirima
ndi intwari inkotanyi yamenye.

Yanshinze urugamba rukora amaraso,
ati, "Rwampingane!"
nti, "Mukaragandekwe bangana n'ababisha iyo duhuye ndarakara!"
(KAMPAYANA ka Nyantaba)

Mugabo utera ababisha ubwoba wa Rutajoma
ndi umushakamba rwose:
abatwara inyamusozi narabagumiye

Rugarama rwa Gikore
nabaye igisibya cy'umutsindo;
ruhamanya akomeretse ndamwomora mwima Abarihira n'Abinika;
n'ihururu uturutse kwa Nyakamwe.

bari baje ari abaziro
ndabahakanira ko ntamuharishwa n'ibyuma
kandi turabyirukanye
ndamusezerera arisindagiza
abaje kutuvuna

basanze umuheto w'inkaka
wigenza mu nzira
nk'ubukombe bw'intare
aho abashakamba twaremye intambara neza.


Ikigo cy'igihugu gishinzwe integanyanyigisho. Gusoma.
Icapiro ry'amashuri. Kigali, 2004.