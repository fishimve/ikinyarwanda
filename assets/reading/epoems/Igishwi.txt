title: Igishwi
author: 

Igishwi cy'ikibinda
Kibinze ikirizo
Cyamanutse i Kibingo
Kirinze ko bwira
Ngo cyihe uko cyenda.

Gitera imibyare ine ku rutoki
Hera ibiri huma ibiri!

Kiratara kiratoba,
Gikorera umugaragu
Gikenyera ikirondo
Gikika ikirenge
Kimena ikibanga.

Kiragenda no kwa Nyamutera kiti:

Yemwe batindi
Bo kwa Nyamutera
Batetse ibishyimbo
Batonora ibitoki
Ibitoto bitanu
Bitonze umutemeri
Biturwa umutware
Umutware Gicyeberi.

Kiti nze? Bati nde?
Kiti jye! Bati oya!
Kiti awa! Bati ashwi!