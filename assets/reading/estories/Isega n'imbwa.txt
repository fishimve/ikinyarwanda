title: Isega n'imbwa
author:

Isega inanutse yabonye imbwa ibyibushye irayibaza, iti , "ko nduzi ubyibushye wabyibuhijwe niki, ko jyewe nabuze ikintunga?" Imbwa irayisubiza iti, "aho mba haba ibyo kurya byinshi, umurimo wanjye ni ukurinda ibisambo, kandi databuja arankunda cyane; nunkurikira ndajya kugusabira ibiryo."
Bigenda biganira. Isega iza kubona ikintu mu ijosi ry'imbwa, irayibaza iti , "icyo ni iki wambaye mu ijosi?" Imbwa irayisubiza iti , "ahari ni umunyururu wanjye ubonye." Isega iti , "simbizi. Ese wo umara iki?" Imbwa irayisubiza iti , "iyo bashaka ko ntirukana abantu, banshumika ukwanjye, bakanzanira inyama n'ibindi biryo byiza."
Isega irayisubiza iti , "mugenzi wanjye, nkunda ibiryo cyane, ariko kubirira ku nkomo nsanze ntabishobora. Urabeho."

"Kwishyira ukizana biruta kure ubukungu buboshye nyirabwo."


Ikigo cy'igihugu gishinzwe integanyanyigisho.
Gusoma; umwaka wa 3. Icapiro ry'amashuri. Kigali, 2004.